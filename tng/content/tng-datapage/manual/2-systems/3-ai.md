---
title: Mesterséges intelligencia
---

Az eredeti Egyesült Föld Csillagflotta alapító okiratának 14-es cikke, 31-es szakasza kimondja, hogy rendkívüli fenyegetés idején kismértékben módosíthassanak a szabályokon.  Ez a cikkely tette lehetővé a 31-es Szekcióként ismert titkos szervezet megalakulását.

A Michael projekt részeként egy elfeledett, ám a 2399 -es, szintetikus létformák tiltásának eltörlése új lendületet adott a projekten dolgozó tudósoknak. Így végül részben a Michael, részben a Gabriel projekt részeként, teljes titoktartás mellett újra a tervezőasztalra került egy több, mint 200 éve tiltott technológia s annak egyetlen ismert végterméke, az egykori veszélyértékelő rendszer, Control. Control a 2250-es évek elején a Csillagflotta Taktikai divíziójának és a 31-es Szekciónak a közös eredményeként működött, mint a 31-es Szekció titkos főhadiszállásának mesterséges intelligenciája. Segítségével próbálták előre jelezni ellenséges fajok cselekedeteit, s befolyásolni a történéseket a 31-es Szekció embereinek bevonásával. Sajnálatos módon több meghibásodás is történt, így többet között Control öntudatra ébredve az emberi fajt önmaga elpusztításáért tette felelőssé, majd a teljes bázis legénységét megölte. Ezután megpróbált titkos információkat kicsalni több magas rangú flottatisztből is és végül uralma alá vette a teljes 31-es Szekciót, annak összes hajójával együtt.  Miután 2258-ban a USS. Enterprise és a USS. Discovery sikeresen semlegesítette a mesterséges intelligenciát és vele együtt a 31-es Szekciót, a történteket és a technológiák, továbbá a USS. Discovery kilétét is hadititoknak minősítették, azokról bárminemű információ kiszivárogtatását pedig Spock parancsnok felségárulásnak ítélte.

Miután a technológiai fejlődés olyan szintet ért el biztonságosan, a Csillagflotta Taktikai divíziója úgy vélte, ideje lenne leporolni Control ősrégi terveit, s újra alkotni azt továbbfejlesztett, kontrolláltabb formában, hogy valóban és valós időben az űrhajók legénységének segítségére lehessen. A Michael projekt tudósainak sikerült egy elszeparált környezetben megalkotniuk az újfajta mesterséges intelligenciát, melyet az eredeti tervekkel ellentétben egy már jól működő megoldásra alapoztak, vagyis a Soong féle pozitrónikus mesterséges agyra. Ez a továbbfejlesztett prototípus jóval nagyobb kapacitásra volt képes, mint elődje, melyeket B4, Lore és Data megalkotásához használtak. Dr. Altan Inigo Soong segítségével sikerült egy olyan integrált, új generációs pozitronikus intelligenciát alkotni, mely képes a hajó számítógépes vezérlőrendszerét és teljes optikai adathálózatát kihasználni. Ezt az új generációs mesterséges intelligencia először a USS. Glory fedélzetén került használatra, annak 2014 -es próba útját követően, amikor is többek között ezt a technológiát is beszerelték, mintegy azonnali feljavítást.

Az új generációs pozitronikus agy az űrhajó másodlagos számítógépmagjaiba került integrálásra, de közvetlen hozzáféréssel az elsődlegesekre is. Azonnali összeköttetésben áll a hajó fő szenzordómjával, és a hajó belső, fejlett holografikus rendszereivel is. Ezzel képes a lehető legoptimálisabb számítások elvégzésére, a hajó vezérlőrendszereinek aktív segítésére, továbbá különálló legénységi tagként is képes viselkedni, ha a helyzet úgy kívánja. Ezt a USS. Voyager 2378 -as hazatérése óta ismert és továbbfejlesztett hordozható sugárzóval képes elérni. Ennek a technológiának köszönhetően a Voyager fedélzetén az EMH1 -es Doktor gondtalanul tudott közlekedni a hajó teljes fedélzetén és ellátni a feladatait, mint hajóorvos. Bár az Angel osztály holografikus leképező rendszerei lehetővé tették minden fedélzeten a hologrammok leképezését, a két rendszer összeolvasztásából megszületett a gyorsreplikációs kivetítő rendszer, mely egy kis replikációs technológiát alkalmazva képes teljes fizikális valójukban a hologramok kezelsére, míg azok a holoemitterek hatókörén kívül lennének, vagy súlyosan megsérülne a rendszer. A gyorsreplikációs eljárás egy sokkal hatékonyabb ételreplikációs technológiát is magával hozott, melyet szintén a  USS. Glory fedélzetén teszteltek először.

A USS. Glory mesterséges intelligenciája az Artemis nevet kapta, a képzeletbeli harcos amazon után. Artemis a fejlett holografikus rendszerek segítségével képes volt fizikai megtestesülésben egyszerre akár az összes fedélzeten is, amennyiben így kívánta a helyzet, s közben mégsem vesztett a számítási képességeiből. Artemis"taníttatását" Dr. Soong és a legkiválóbb vulkáni szakemberek végezték, még mielőtt azt később a USS. Glory hálózatára csatlakoztatták volna. Érthető okoból Artemis nem volt képes hozzáférni néhány külcsfontosságú rendszerhez, és a szubtéri kommunikációs hálózathoz sem, nehogy megismétlődjenek a controllal történtek újra. Mivel egy elég jelentős fejlesztésnek bizonyult a végén, az új mesterséges intelligencia szabványt az összes új hajótípusba beintegrálták és kiépítettek egy vészhelyzeti mentést is. Így lényegében képes volt vészhelyzet esetén egy azonnali mentésre a hajó dedikált, szeparált kvantum archívumába, kvantumörvény kommunikációs frekvencián keresztül.
