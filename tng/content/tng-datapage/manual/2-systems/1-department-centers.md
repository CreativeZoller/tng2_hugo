---
title: Részleg központok
---

## Fő gépház, Kvantumörvény vezérlő

A gépház jelképesen a hajó szíve. Itt található a hagyományos elven működő szubtéri reaktor és a különleges kvantumörvény mag is. Számos vezérlő és kisegítő állomás található itt, a kulcsfontosságú rendszerek felügyeletére, diagnosztizálására, hibaelhárítására. A főgépész irodája is ebben a részlegben található.

## Asztrometria, Csillagtérképészet

A legtöbb küldetési és hajóművelet felügyelete, támogatása, bizonyos küldetések előre megtervezése is. Itt található az Angel osztály fejlett szenzorainak feldolgozó állomása, és a csillagközi navigáció állomása is. A műveleti tiszt irodája közvetlenül az asztometriai labor közelében helyezkedik el, innét könnyű kezelni a hajó összes fő műveletét, a számítógépeket, a fedélzeten lévő összes műveleti panelt és frissíteni napi szinten a küldetések naplóit.

## Fegyvertár

A fegyvertár a hajó egyik biztonsági központja. A hajó hangárjának közelében található, kódolt és limitált biztonsági belépéssel van ellátva. Itt tárolják az Angel osztály kézi fegyvereit, többek között például a fézerpisztolyt és a puskát is, továbbá a fejlett TR-116 mesterlövész puskát is.

## Gyengélkedő

A gyengélkedő és a hozzá csatlakozó orvosi laboratóriumok az Angel osztály egészségügyi központjai. A gyengélkedő az a hely, ahol. fertőzéseket, különböző betegségeket és sérüléseket orvosolják. Számos fejlett bioággyal, szintézis laborokkal és sürgősségi bioágyakkal van felszerelve, melyekkel minden létező és még ismeretlen egészségügyi vészhelyzetre képesek felkészülni. Az orvosi főtiszt irodája is itt található.
