---
title: Torpedók
---

A VI-os osztályú (Foton) torpedó az alap nagyhatótávolságú fegyver egy csillaghajón. 2271-ben, a Constitution osztálynál alkalmazták először őket, azóta a Csillagflotta minden hajóján alkalmazzák őket. A XXIV. század végére ez a fajta fegyver szinte hatástalanná vált az ellenfelek védekező felszerelései ellen, így az Angyal osztálynál elsőízben nem szerelték fel a hajót vele. Helyette Kvantum torpedókkal és transzfázisos torpedókkal biztosították a hajó távolsági fegyverzetét. Emellé a hajót felszerelték egy úgynevezett lopakodó (stinger) technológiájú torpedóellátmánnyal is.

## Kvantum torpedók

Ezeket a torpedókat a Csillagflotta fejlesztette ki azzal a céllal hogy a régi foton-torpedókat lecserélje velük. 2371-től használatosak minden új hajóosztályon. Sokkal nagyobb hatásfokúak, nagyobb távolságban is hatásosak, ám egyetlen gyengéjük, hogy hatástalanok a neutróniummal szemben.

## Transzfázisos torpedók

A Voyager csillaghajó hozta haza ezeket a jövő-beli technológiájú fegyvereket. A Csillagflottának hét évébe tellett rájönni a működésének teljes elvére s sokszorosítani azt titokban. A transzfázisos torpedó erre a hajóosztályra került fel először, kísérleti jelleggel. Ezek a torpedók a Voyager csillaghajó esetében képesek voltak egy-egy Borg kockát is megsemmisíteni. Ezért a hatalmas tűzereje miatt szigorúan titkos találmánynak számít.

## Stinger torpedók

Hasonló felépítésűek mint a foton illetve kvantum torpedók. Ám megnövelt antianyag/mesterséges kvantumszingularitás -szintel rendelkeznek, továbbá egy komplex mikro érzékelőhálózattal fel vannak szerelve. Kilövéskor a torpedó szenzorai passzív szenzorhullámot sugároznak a célpont felé, így keresve sérülékeny részt. Mikor ezt a részt megtalálta, aktív hullámokat kezd küldeni, mely a becsapódása előtt három másodpercig tart. Ez a hullám megzavarja az ellenséges célpont pajzsfrekvenciáját és a sajátjához állítja át azt. Így a torpedó akadálytalanul átjut a célpont védelmén.

## Torpedóvetők

Hat torpedóindító állás található a Glory fedélzetén: kettő elöl a csészealj-rész alatt, kettő a törzs tetején a híd mögötti részen, és kettő a hajó faránál, a hangár alatt. A foton-torpedók 'kis' fegyverek, melyek képesek mozgó célpontot követni. A torpedók robbanóereje a beléjük adagolt antianyag mértékétől függ. Ezek az indítóállások mindhárom fajta torpedóval felvannak szerelve és a kilövok is mindhárom kezelésére képesek. A Gloryt felszerelték továbbá új Mikrotorpedó-rendszerrel, mely egy személyi számítógép méretével vetekszik, ám robbanóereje csak kicsit múlja alul 'nagytestvéréét'. Ezek a Mikrotorpedók működhetnek sima illetve Kvantum-torpedó módokban is.

A Glory képtelen végtelen készleteket szállítani. Így általában csillagbázisokon vagy más feltöltőhelyeken frissítik időnként a torpedó-készleteket, ami alapesetben: 900db kvantum torpedó, 70db transzfázisos torpedó, 30db stinger torpedó.
