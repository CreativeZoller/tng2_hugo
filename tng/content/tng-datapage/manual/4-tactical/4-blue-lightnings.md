---
title: Kék Villámok
---

A legfontosabb dolgok egy flotta irányításában a vezérlés és a kommunikáció. Egy elit, csapásmérő és lopakodó harci különítmény, mint a Kék Villámok, minden eddig ismert flottánál összehangoltabban képes működni. Mindez egy különleges megoldásnak köszönhető, a Harci Környezet -nek. Ennek különféle változatai vannak, hajóktól függően. A Glory a vezérlő modullal rendelkezik, így koordinálva a többi hajót az egységben; míg a többi cirkáló és kísérőhajó végrehajtó modulokkal, hogy fogadhassák a parancsokat azonnal és hogy hasznos információkat juttathassanak a vezérhajónak.

A Glory modulja a hídon található, a kapitányi szék mögötti pultnál. Az egészet a hajó első tisztje vezérli, egy személyi holografikus kivetítő segítségével, amit még a Dominiumi háború idején kísérletezett ki a Csillagflotta. Ez a berendezés egy vékony led-kijelző a szem előtt, mely különböző sugarakkal 3D-s képet képes létrehozni, becsapva az ember érzékeit. Így az első tiszt mintegy ott érzi magát a csata közepén. A vezérlés egy szinaptikus interfész segítségével valósul meg, mellyel az érintett tiszt akár egy egész flottát is saját maga irányíthat, gondolatai segítségével. A parancsokat azonban csakis a hajó kapitánya adhatja ki. Az első tiszt csak teljesíti őket a Harci Környezetben. Időnként a vezetőség rangidős tagjai, admirálisok is részt vesznek ilyen kiképző gyakorlatokon, ahol az első tiszt helyett maguk tapasztalhatják meg ezt az élményt.

A Glory képes átállítani saját modulját végrehajtóvá, ha testvérhajójával együtt vesznek részt egy ütközetben. Így akár ketten is koordinálhatják a flotta manővereit, illetve két kissebb flottaként vezérelhetik az egység többi csillaghajóját.
