---
title: Szórakozási Lehetőségek
---

Az Angel osztályú csillaghajó habár a legmodernebb harcászati és kutatási felszerelésekkel van felszerelve, ugyanakkor a legnyugtatóbb, legpihentetőbb elfoglaltságokat is képes nyújtani legénysége számára. A két darab, utólag kiépített holofedélzeten kívül még a két legénységi étkezde is a szórakozást segíti elő. Továbbá minden szálláson minimum két darab neurológiai interfész található. Ez egyfajta 'szegény ember holofedélzete'. Egy kis szerkezet, ami az ember halántékára helyezve generálja le a holoprogramokat. A különbség a holofedélzethez képest a nagyságán kívül az, hogy míg nagytestvére kézzel fogható 3D objektumokat generál, ez csak az agyban hozza létre az ingert, és hiteti el vele, hogy mindaz valóságos.
