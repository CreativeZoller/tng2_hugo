---
title: Kutatás és fejlesztés
---

Az Angel osztály tervezése még 2379-ben kezdődött, elődje az Achilles és Defiant osztályok voltak, melyek többnyire jól szerepeltek az éles bevetéseken. A Dominiumi háború után a projekt a Sovereign osztály és az Intrepid osztály nyomvonalán próbált tovább haladni a vezető tervezők irányításával. Eleinte a Voyager által a Delta kvadránsból és egy alternatív jövőből hozott technológiák fejlesztésére és föderációs technológiába beolvasztására volt kiélezve a tervezés, ám a Xindik megjelenésével új technológiai megvalósítások merültek fel, addig még lehetetlennek tűnő problémákra, ezzel előrelendítve a tervezést.

Az újabb Föderációs-Klingon háború kitörése után a Föderációs Hírszerzés információira alapozva különös, gyűjtött technológiákat kezdtek tanulmányozni a tervező csapat tagjai, melyek kimutathatóan Dewai, Dinaziai és Iccobar eredetűek voltak. Alapos kutatások után sikerült a közös Ikoniai eredetet megfejteni és a tervezett hajóosztály burkolatának tervei már készen álltak a véglegesítésre.

A problémák azonban csak ezután jelentkeztek, hisz a védelmi és meghajtó rendszerek is fejlesztési problémákba ütköztek. Meghajtásra még mindig nem tudták teljesen biztonságos alternatívával megoldani a Kvantum-örvény technológiát és a Flottaparancsnokság határozottan tiltotta alternatív meghajtások adaptálását más, fejlett fajoktól. Ez idő tájt a Preserverek archívuma nyomán sikerült megoldani a Voyagernél ideiglenesen használt benamit kristályok lecserélését végtelenül újrahasznosítható energiával, melyhez az Ikoniai és Dyson gömb technológiák adtak segítséget. A meghajtás egyetlen hátramaradt problémája a kvantumörvény fenntartásához szükséges pontos fázisvariánsok kezelése volt, mely nélkül a csillaghajó eleje, közepe és vége teljesen más örvénypontokon haladt keresztül, így szakítva ki a hajót az örvényből és téve teljesen irányíthatatlanná azt. Erre 2410-ben sikerült a Voyager egykori főgépészének, B'Elanna Torressnek megoldást találnia a chroniton integrátor képében, mely berendezés képes a hajó navigációs deflektorára csatlakozva tachion részecskék kontrollált kibocsátásával néhány másodperccel a jövőbe tekinteni és onnét kérni le a pontos fázisvariáns adatokat, így a hajó minden része képes ugyanabban az örvényben maradni, hála a pontos és azonnali fáziskorrekcióknak.

A fegyverzet kérdése a legutolsó pillanatokig nem volt véglegesítve, mert időközben problémák merültek fel néhány rendszer holofedélzeti tesztelése közben, majd végül a kezdeti konfigurációba beraktak néhány olyan megoldást, amit több kvadráns-béli faj is képtelen volt előállítani jelenlegi technológiai szintjükön. Ez a komplett védelmi és támadó rendszer, az Archangel a Szövetséges hajók alapjául szolgált néhány évvel később a sikeres bevezetést követően.

2413-ban az új Utopia Planitia hajótelep egyik szigorúan titkos dokkjában elkészült a Michael projekt alanya, az Angel osztályú csillaghajó első darabja, a prototípus, a USS Glory. A dokkban készült ekkor még a testvérhajó, a USS Explorer is, melyet 8 hónappal később adtak át.

Az Angel osztály így már indulásakor is olyan erős és fejlett, hibrid meghajtó rendszerrel rendelkezett, melynek nem volt párja. Fejlesztett mikro-kvantum és transzfázis torpedókkal, hibrid fézersorokkal és pulzusfézerekkel, fejlesztett vonósugárral, zavaróval egybeépített navigációs deflektorral, duránium-titánium kompozit alapú mikroszállal erősített kasztródium ötvözet burkolattal, 30cm regenerálódó ablatív páncélzat erősítéssel a lehető legkorszerűbb és leghalálosabb csillaghajóként vonult be a Csillagflotta addigi történelmébe.

Összegezve az Angel osztály a legmodernebb technológiai megoldásokat, fejlett hibrid rendszereket kapott, ám ezek kezelésére alig 200 főt képeztek ki a Glory átadásáig. Hivatalos együttműködésben a Csillagflotta Hírszerzéssel és a kvadráns Szövetséges fajaival, az Angel osztály szolgált teszt asztalként a Gabriel projektnek, melyben az itt tesztelt és tökéletesített rendszereket fejlesztették tovább.
