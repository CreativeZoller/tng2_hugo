---
title: Tervezés és építés
---

2379-ben a Csillagflotta Hírszerzés a Delta Kvadránsból hazatért USS Voyager (NCC-74656) naplói és adaptált technológiái alapos vizsgálatát követően újra egy majdnem két évtizeddel korábbi tervhez nyúltak vissza és tették a tervezőasztalra. Ez maga volt a Borg fenyegetés. Habár már legyőzték a Borg inváziós próbálkozását kétszer, nem volt könnyű egyik összecsapás sem, ám Janeway kapitány és a Voyager több éves kalandja és sikeres védekezése a Borg ellen új fénybe helyezte a védelmi terveket a Csillagflotta házán belül. Bizonyíték volt rá, hogy sikeresen lehet nemcsak védekezni és megfékezni, de támadni és elpusztítani is ezt az ellenséget.

Létfontosságúvá vált egy, az Intrepid és Prometheus osztályok előnyeit egyesítő, a Voyager által hazahozott technológiákat integráló, fejlett, gyors reakcióidejű, csapásmérő hajóosztály megalkotása, mely képes mélyűri felderítő küldetésekre is. Hamar kiderült, hogy sajnos az akkor használt hajóosztályok többségének rendszerei nem kompatibilisek a Voyager által hazahozott és bemutatott technológiai fejlesztésekkel, de szerencsére a modernebb hajóosztályok nagy része kompatibilis volt.

## Térgeometria

A tervezőasztalon első körben a hajó külsejében kellett megállapodni, alapul véve a technológiai igényekkel akkor kompatibilis hajóosztályokat alapul véve. Így egyértelmű volt, hogy az Intrepid és Prometheus osztályok térbeli kialakítását szükséges ötvözni a Defiant és Sovereign osztályok strapabíróságával. A hajótest terveihez megmaradtak a gépészeti és csészealj részlegek egymásba olvasztásánál, azonban a meghajtórendszer kapcsolódásánál burkolati problémák jelentkeztek. A szimulációk szerint az új meghajtórendszer által okozott terhelést nem bírta volna ki az új burkolat, konkrétan széttépte volna a hajót 4 részre. A Xindik hajóépítési megoldásait tanulmányozva derült ki, hogy a Vízi Xindi faj hajóinak merevítésére olyan megoldást használtak, amit jelenlegi Csillagflotta technológiával is már meg lehet valósítani az addig használt helyett, mint alternatíva, így rugalmasabbá s mégis jobban erősítetté téve a hajó teljes szerkezetét, továbbá lefaragva a súlyát is.

Miután a meghajtórendszer fejlesztése sikeresen befejeződött, tovább folytatódhatott a térgeometria vizsgálata. Az új meghajtórendszer miatt a hajó gondoláit nem lehetett osztani, így szükséges volt 1 pár gondolát használni, melyet a kvantumörvény legideálisabb kihasználása miatt feljebb pozícionáltak, mint az Intrepid osztálynál és pozícióját fixre tervezték, mivel így is képes volt a legminimálisabb károkozás mellett a leghatékonyabb meghajtásra. Ehhez az Ikoniai háborúban kutatott roncsokat is tanulmányozta a Hírszerzés és egy egyedien erősített burkolat kompozit elemet fejlesztettek ki, aminek köszönhetően az Angel osztály súlyát sikerült ismét csökkenteni.

## Meghajtás

2385-re a tervezőasztalra került egy részletes, mindenre kiterjedő, új hibrid meghajtórendszer ötlete, mely a Voyager által ideiglenesen használt Kvantumörvény hajtómű Csillagflotta-technológiával történő megvalósítását tartalmazta. A megfelelő energiaszintek fenntartásához egy módosított, fejlesztett, integrált megoldást alkalmaztak az energiamagon, a gondolákban pedig kvantumörvény érzékelők voltak beépítve, melyek a hajó fő deflektorával együttműködve egy állandó fázisvariáns alatt tarthatták a teljes hajót. Elméletben. Ugyanis még addigra maradt egy ki nem dolgozott részlet, az állandóan módosuló fázisvariánsok kezelése az örvény belsejében. Ezeket a Voyager úgy próbálta kiküszöbölni, hogy a Delta komp a Voyager előtt repülve küldte az új fázisvariánsokat, ám a kvantumörvényben utazás alatt az idővel egyenes arányosságban azok pontossága romlott, mert a különböző tömegű testekre különböző eltérítő erők hatottak így nem maradt egységes mindkét hajó által használt fázisvariánsok láncolata. Ez katasztrófális kimenetelhez is vezethetett volna, így minél előbb ki kellett találni rá valamit. Ez jóval később sikerült is a Voyager egykori főgépészének, mely megoldás részben Krenim, részben Borg technológiákon alapult. Ez volt a chroniton integrátor, mellyel a fejlesztett navigációs deflektor fókuszált tachion részecskék kibocsátásával képes volt néhány másodperccel a jövőbe pillantani és onnét kiolvasni az akkor keletkező fázisvariánsokat, melyeket a "múltban" a deflektorra kapcsolva az egész hajó területén beépített fázis-szenzorok megkaptak és így a hajó számítógépe már képes volt olyan módosításokat végrehajtani külön emberi beavatkozás nélkül, melynek köszönhetően stabil örvényt hozhattak létre a hajó körül. Ez a technológia először az Aventine csillaghajón lett tesztelve, ennek tökéletesített változatát építették végül be az Angel osztályba. Ennek is köszönhetően az Angel osztály képes volt a leggyorsabb Csillagflotta hajóosztály, a Prometheus maximális szubtéri sebességének megtartására, időkorlát nélkül, míg a normál manőverező és impulzus hajtóművek az etalonnak számító Sovereign osztálynál használtaknál vagy 30% -al erősebbek voltak.

## Energiafelhasználás

A 2400-as évek elejére az Angel osztály tervezése egy elfogadható szintre jutott, s szükségessé vált a hajót és annak megnövekedett  energiaszükségleteit ellátó energiarendszerének megtervezése. Eddigre a Csillagflotta Fejlett Technológiai Divíziójának már sok ötlete volt és számos lehetséges integrált és hibrid technológia a tarsolyában, ám a végső megoldás minden addigi tervet felrúgott.

A végső energiaellátás egy olyan, új generációs Csillagflotta térhajtómű volt, mely képes volt a Sovereign osztály energiaszükségleteit fedezni egy olyan kompakt méretben, ami még az Intrepidnél is kisebb helyre volt tervezve. A kompakt dilíthium-örvény hajtómű a megszokottól letérően sűrítettebb anyag-antianyag reakción alapult, melybe integráltak egy chroniton-befecskendezéses kvantumörvény magot is, mely egyenesen a kvantumörvény rendszerekbe juttatta a szükséges extra energiát, használat közben. Ilyen volt például a fő navigációs hibrid-deflektor, a másodlagos vagy másnéven tudományos deflektor, a multidimenzionális érzékelőhálózat, az elsődleges és másodlagos pajzsrendszer, valamint a harckészültségek alatt az elsődleges és másodlagos fegyverrendszerek is. Ahogy már az Intrepid osztálynál is bizonyosságot nyert az örvény megoldásos hajtóműhöz való visszatérés nagyléptű terhelhetőségbeli és kimeneteli növekedést eredményezett a hajónak, úgy az itteni fejlesztések szinte megduplázták azt. Ezzel is rámutatva, hogy a kora XXIII. századbeli csillaghajókon alkalmazott dilíthium kamrás energiaellátás jóval szerényebb képességekkel rendelkezik és további használata elavulttá vált. A biztonság érdekében az energiaközpont kapott egy saját, különálló multifázisos pajzsrendszert is.

További energetikai fejlesztések voltak még az elektro-plazma rendszerek cseréi és a mini gravitációs generátorok alkalmazása, mellyel minden eddiginél kisebb energiafelhasználást igényelhettek a hajó rendszerei, illetve a hajó burkolati módosításaival együtt már az állandó környezeti zaj és a gyakori jelenségként jelzett tengeri betegség (melyet a nem túl precízen összehangolt mesterséges gravitációs panelek okoztak) is szinte nullára csökkenthetővé vált, segítve a minél nyugodtabb, effektívebb utazást és munkát a hajón.

## Végső módosítások

A tervezési fázisa végére még mindig maradtak az Angel osztálynak megválaszolatlan kérdései, leginkább a fegyverrendszert illetően. Csillagflotta hagyományokat követve biztos volt a szinte standarnak számító fézersorok alkalmazása, ahogyan a Defiant osztálynál jól szereplő pulzusfézerek beépítése is. Vitákat váltott ki azonban a torpedók kérdése, nem tudott a tervezőcsapat megállapodni a torpedók típusaiban és azok tervezett erősségének kezelésében sem. Végül az ikóniai háború végén egy Dewan-Andoriai-Csillagflotta hibrid fézert választottak, amelyet remekül tudott támogatni elméletben a mikro-kvantum és a hibrid-transzfázisos torpedók rendszere. A szimulációk szerint legmagasabb szubtéri meghajtásnál is képes volt a hajó fő fegyverrendszere maximális kapacitással működni, és kvantumörvény módban a másodlagos rendszer is. Továbbá az új hibrid torpedók lehetővé tették, hogy a kvantumtorpedónál nagyobb robbanóerővel, egy állandóan változó chroniton mezőben száguldó torpedó az ellenséges objektumok páncélzatát átszakítsa, pajzsain szinte akadály nélkül áthatolhasson. Mindez persze nem nyert bizonyosságot egészen a prototípusnak a hivatalos gyártásáig.

Ekkor még kísérleti stádiumban volt csak az integrált nehézpáncél módosítás a hajótest alap 30 cm vastag páncélzatához, de mire elkészült a második hajó ebből az osztályból, ezt a felszerelést is sikeresen tesztelték. De 2412-ben az Angel osztály első darabja már hivatalosan is készen állt a gyártásra, bizonyításra készen tervezői és építői előtt, hogy ez a Csillagflotta jövőbe mutató fejlesztési iránya.
