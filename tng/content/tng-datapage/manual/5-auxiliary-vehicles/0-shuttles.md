---
title: Angyal osztályú csillaghajó kompjai
---

Az Angyal osztályba tartozó Glory csillaghajón két fajta űrkomp található meg, továbbá néhány 'Utasz' komp is, melyeket évszázadok óta használnak űrdokkokban hajók építéséhez, javításához.

## XVII. osztályú űrkomp

| Megnevezés | Adat |
| ---: | :--- |
| Típus | Középtávolságú csillagközi sikló |
| Méretek | Hossz: 9.5 méter; Szélesség: 4.45 méter, Magasság: 4.25 méter |
| Súly | 46.35 metrikus tonna (telepakolva 70.1 metrikus tonna) |
| Legénység | 2 pilóta, 8 utas |
| Energia | 1db 512 Cochranes 3DVa-Anyag/Antianyag reaktor, 6db V-ös osztályú mikrofúziós impulzus-energiamag |
| Sebesség | 7.5 -ös fokozat, 12.750 km/s2 (maximális impulzussal 35.5 másodpercig), fénysebesség kb 3.4 milliomodszorosa (kvantumörvény-hajtómű) |
| Fegyverzet | 2db VII-es osztályú fézer emitter, 2db VI-os osztályú torpedó gyorsindító-hibrid, 40db kvantum torpedó, 7db transzfázisos torpedó |
| Védelem | Regeneratív pajzsok (95,300 terrajoul); Polarizált ablatív páncélzat (8cm) |

A Tizenhetes típusú űrsikló rengeteg tervezés eredménye. A régi kilences típusú űrkompok egy erősen fejlesztett változata, kvantumörvény-utazásra képes hibrid hajtóművekkel, és a Glorynál is alkalmazott páncél és fegyvertechnológiákkal. Így alkalmas hosszabb-rövidebb ideig tartó csillagközi utakra is. A komp képességei bővíthetőek a rajta található csatoló-modul kibővítésével. Így akár a replikált nehézpáncélzat, akár az álcázó technológia a fegyvertárába tartozhat, vagy épp a Harci környezet modul. A Gloryn hat darab ilyen komp található alapból.

## Delta komp

| Megnevezés | Adat |
| ---: | :--- |
| Típus | Nagytávolságú felderítő és mélyűrbevetési sikló |
| Méretek | Hossz: 21 méter; Szélesség: 12.2 méter, Magasság: 5.3 méter |
| Súly | 69.4 metrikus tonna (telepakolva 105.7 metrikus tonna) |
| Legénység | 3 pilóta, 5 utas |
| Energia | 1db 849 Cochranes Borg reaktor, 4db V-ös osztályú mikrofúziós impulzus-energiamag |
| Sebesség | 8.2 -es fokozat, 15.130 km/s2 (maximális impulzussal 40.2 másodpercig) |
| Fegyverzet | 2db VIII-as osztályú fézer emitter, 2db VI-os osztályú torpedó gyorsindító-hibrid, 20db transzfázisos torpedó, 20db Borg fotonikus torpedó |
| Védelem | Unimátrix pajzsok (102,750 terrajoul) |

A Delta komp a legfejlettebb hosszútávú űrkomp a Csillagflotta szolgálatában. Az első darabot a Voyager csillaghajó legénysége építette 2375-ben még a Delta kvadránsban, ötvözve a Csillagflotta technikát Borg részekkel. A Delta komp állítható hajtóműgondolákkal rendelkezik, továbbá saját mentőkabinnal szerelték fel. A Voyager hazatérése után a Delta kompot tömeggyártásra állították eredeti tervei alapján, mivel a flottavezetés igencsak hasznosnak találta, mind kísérőjárműként, mind űrhajók alapfelszereltségeként.
