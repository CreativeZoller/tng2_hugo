---
title: Kvantumörvény Hajtómű
---

A Kvantumörvény Hajtómű az első igazi nagy lépés a csillagközi utazásban azóta, hogy a XXII. században feltalálták az Ötös fokozatú térhajtóművet. Ez lényegében az űr mélyebb régióiban dolgozik. A folyamat az örvény-indítással kezdődik, melyet a navigációs deflektor segít. A kvantumörvény egy gondosan fókuszált, irányított térmező amit a tér-idő kontínium kvantum-szintű manipulációjával hoznak létre. Az elve az, hogy a kvantummezőt a deflektortányéron irányítják át, hogy az a lehető legnagyobb változást hozzon létre a hajót környező térgörbületben, vagyis "buborékban". Ez a buborék védi a hajót, amikor az egy szubtéri folyosóba hatol be, ami a hajó orra elé vetül ki.

Ha a hajó belép a folyosóba, az ott uralkodó erők hihetetlen sebességre gyorsítják fel. Hogy a hajó rendesen fenntarthassa a kvantumörvényt, folyamatosan módosítania kell a kvantummezőt a deflektortányérral. Ezért az Angyal osztályt egy speciális hibrid-deflektorral szerelték fel, melybe beépítésre került az a chroniton integrátor is, amivel a hajó számítógépe képes ezeknek a bonyolult számításoknak a szinte azonnali végrehajtására. Másik nagy előnye, hogy akár a deflektor 60%-os meghibásodása mellett is képes a hajót az örvényben tartani. A nagy nehézség valójában a hajó örvényben-tartásánál bontakozik ki. Ezt a hajó szubtérmezejének eltorzításával érik el. Olyan szinten elnyújtják a szubtérmezőt a hajó körül, hogy a mező eleje a hajó orra előtt több kilométerrel van, szinte nanométeres nagyságban, így könnyítve meg a hajó kvantumörvénybe való 'becsúszását'. A hajó mögött még nagyobb helyet foglal el a szubtérmező ilyen torzított formában, biztosítva hogy a hajót semmilyen idegen tárgy nem zavarja meg és veti ki az örvényből.

Enélkül az eljárás nélkül a hajó minden örvényutazáskor olyan súlyosan megsértené a szubteret, hogy az használhatatlanná válna akár évtizedekre is. Az örvényben a hajó elméleti sebssége a fénysebesség több milliószorosa. Mindenesetre az Angel osztály csupán a fénysebesség 3.4 milliószorosával képes haladni. E fölött az örvényben uralkodó erők darabjaira szakítanák szét a hajót. Összehasonlításképp az elérhető legnagyobb, hagyományos térsebessége az Angel osztálynak a 9.9997 -es fokozat, igaz ez majdnem 24 óra erejéig.
