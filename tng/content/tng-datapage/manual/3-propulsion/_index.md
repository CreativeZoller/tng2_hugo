---
title: Meghajtás
geekdocCollapseSection: true
---

Mióta az Ötös fokozatú meghajtást feltalálta a XXII. században Dr. Archer és Dr. Zefram Cochrane, igazából semmilyen nagyobb áttörés nem volt a történelem során a csillagközi közlekedést érintően. A XXIII. század végén a Sovereign osztály megalkotásával a Csillagflotta rájött, hogy elérték a térhajtóművek sebességének maximumát a 9.99-es sebességgel.

Mikor a USS. Voyager hazatért hét éves útjáról a galaxis túlsó végéből, számos fejlett technológiát hozott magával, melyeket az útja során szerzett. Ezek közül talán a leginkább említésre méltó a Kvantumörvény Hajtómű. A Voyager könnyedén tette meg útja egy hetedét ezzel a meghajtással, de mégse használhatta huzamosabb ideig. Hiába gyors, nagyon instabil is egyszerre. A Csillagflottának több évébe került, mire találtak működő megoldást ennek a meghajtásnak a használható alkalmazására. Ehhez a csillagflotta teljesen új hajtómű-gondola konstrukciót alkotott, melyet elsőként az Angel osztályon használtak.
