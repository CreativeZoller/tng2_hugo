---
title: Térhajtómű
---

Habár a Kvantumörvény Hajtómű hihetetlen sebességgel képes a hajót mozgatni, mégis egy teljesen új és még instabil meghajtási módszer. Ezért is van szükség még a megszokott, standard térhajtómű jelenlétére az Angel osztályon. A projekt tervezőmérnökei eredetileg egybe szerették volna építeni a két meghajtórendszert, ám a kezdeti szimulációk alkalmával rájöttek, egy hibrid rendszer, újonnan kifejlesztett hajtóműgondolákkal ideálisabb megoldás lenne. Így a gondolák energiaszükséglete az örvényutazás közben sem lépi túl a hajó saját energiaellátását. Mindenesetre ez a megoldás a magasabb szubtérfokozatoknál egy egyre erősödő asszimmetrikus torzulást hoz létre a hajó szubtérmezejében. A hajó tervezőmérnökei a nanorészecske méretű torzulást azonban nem ítélték kritikusnak a veszélyességét ítélve, így ez a kis "mellékhatás" még megoldásra vár.

A hibrid rendszer segít könnyedén váltani a kvantumörvényben, illetve a hagyományos szubtérben való utazások közt. Ez az átállás egy fizikai beavatkozást igényel a térhajtómű gondolák szubtér-tekercseiben, hogy módosíthassa a szubtérmező alakját. Ez az átállás a navigációs fő-deflektort is átállítja a kvantumörvény-járat nyitására, illetve a benne való teljes utazásra; illetve a nanoméretű csillagközi törmelék eltüntetésére is. Ez az átállás a hajó rendszereinél kevesebb, mint 1 percig tart, de ennek harmada csak a szubtértekercsek állítása és a fődeflektor átkalibrálása. Mivel az Angel osztályt eméletileg hihetetlen nagy sebességekre tervezték, a hajótest szubtérdinamikája olyan sebességet enged meg, mint eddig még egyetlen Csillagflotta hajónál sem. A nagyobb energiagenerálás képességének és az erősebb szubtértekercseknek, valamint a szinte teljesen tökéletes alaknak köszönhetően az Angelosztály képes 9.9997 -es fokozattal haladni 22 órán keresztül, mely a fénysebességnél több mint 18 ezerszer gyorsabb.
