---
title: Aranyidők
---

### XXIV. Század

| Időbélyeg  | Események |
| ---: | :--- |
| 2381 | A Föderációs-Romulán békeszerződés megkötése a Remuson, ezáltal létrehozva a béke gyenge kapcsát a két, régóta ellenségeskedő fél között, és megszüntetve az ősi Romulán Háború óta létező Semleges Zónát. |
| 2382 | Több száz flottatiszt hal meg egy szeparatista Jem Hadar támadásban. A Dominion sajnálatát fejezi ki, s tagad bármilyen direkt kapcsolatot az elkövető szeparatistákkal. |
| 2384 | Jean-Luc Picard admirális a Föderáció történelmének eddigi legnagyobb mentőakciójának kezd neki - megmenteni akit csak lehet a hamarosan szupernovává váló Hobus csillag halálos fenyegetése elől. A Föderációs Tanács azonban hamar lefújja a Romulánok megmentésére irányuló terveit, politikai okok miatt. |
| 2385.04.05 | A Kapcsolatfelvétel napján a Mars körül keringő Utopia Planitia Hajótelepeket szabotálják és lerombolják ismeretlen okokból az ott dolgozó Szintetikus létformák. A támadásoknak több, mint 92 ezer halálos áldozata volt, továbbá a bolygó sztratoszférájának égése miatt a planétát kihaltnak tekintették, valamint a járulékos károkba tartozott a még építés alatt álló hajó armada is, mely a Romulus evakuálását végezte volna. |
| 2385 | Az áprilisban történt esetek okát mivel semmivel sem tudták megmagyarázni, a Föderációs Tanács betiltotta a Szintetikus létformákat kvadráns szerte. |
| 2386 | Megszületik az új Cardassiai békeszerződés. |
| | Jean-Luc Picard elhagyja a Csillagflotta kötelékét. |
| 2387 | A Romulán felségűr mélyén a Hobus csillag szupernovává alakul. Spock nagykövet megkísérli a Vörös Anyag segítségével megállítani a robbanás következtében létrejövő hatalmas lökéshullámot, de hiába, mert nem sikerül azt a Romulus pusztulása előtt. Spock és egy Romulán hajó a Vörös Anyag robbanása által létrehozott fekete lyukba szívódva eltűnnek. |
| 2389 | A 2154-es kapcsolatfelvétel óta, majd 2 évtizednyi politikai tárgyalások után első ízben hivatalosan is megköttetett a béke a Föderáció és a Xindi faj között. |
| 2399 | Jean-Luc Picard irányításával egy kisebb csapat sikeresen megtalálta a Coppelius nevű bolygót, mely mint kiderült, évtizedek óta otthona volt a Szintetikus tiltás óta Bruce Maddox és Altan Inigo Soong tudósoknak, s az általuk létrehozott szintetikus közösségnek. A tiltás értelmében bármiféle szintetikus életnek tilos léteznie, így az egykori Data parancsnok tudatának segítségével megalkotott szintetikus közösség szigorúan erre a bolygóra korlátozta az életét. |
| | A Romulán Rehabilitációs Tábor súlyos károkat szenved egy titkos Tal Shiar egység, a Zhat Vash fellépése miatt, melynek következményeként az egykori Borg -most Fenris Ranger Hetes (Hét Kilenced)- átvette a Kocka feletti irányítást és a Coppelius nevű bolygóra vezette a transztéri hálózat segítségével. |
| | Jean-Luc Picard kérésére a Föderációs flotta védelme alá veszi a bolygót és megvédi az időközben annak elpusztítására érkező Tal Shiar hajókkal szemben, és visszavonják a szintetikus tilalmat a Föderációban. |

### XXV. Század

| Időbélyeg  | Események |
| ---: | :--- |
| 2405 | Kitör egy újabb, Klingon-Föderációs háború az új Klingon Kancellár, J'mpok vezetésével, miután tisztázatlan körülmények között átvette a szerepet Martoktól még 2393-ban. |
| 2409 | Miután a menekült Romulánok többségének -akik nem szerették volna a Tal Shiar útját követni- otthont adó Virinat kolóniát lerombolják, sikeresen megalakul egy másik bolygón a Romulánok és Rémánok együttműködésével az új Romulán Köztársaság, ezzel együtt a bolygót elnevezik Új Romulusnak. |
| | Felfedeznek egy eltemetett Ikoniai kaput az Új Romuluson és megindul a Föderációs-Klingon-Romulán együttműködés, hogy megfejtsék a kapuk titkát. |
| | Az üzembe helyezett Ikoniai kapuval felfedeznek az ügyért ideiglenesen szövetséget kötő erők egy új Dyson gömböt, mélyen az új Romulán felségűrben. |
| | Worf nagykövet egy privát útja alkalmával felfedezi, hogy az Ikoniai kapuhálózat mélyen a Delta kvadráns mélyére elér, ahonnan nyomon követhették például a már kihalt Quarra fajt is. |
| | A Brea III -at Elachi támadás éri, miközben eltűnik Sela, a Romulán Csillagbirodalom utolsó, volt uralkodója. |
| 2410 | A Michael Projekt az elmúlt majdnem 3 évtized alatt elnyerte végső formáját, a benne foglaltak szerint az új hajóosztály első darabjának építését megkezdik egy titkos Föderációs hajótelepen. Az Angel osztályú Cirkáló projekt megvalósulni látszik. |
| | A Breen és Deferi fajok összecsapásai a Lae'nas III bolygón felfedik a Preserverek egy rejtett archívumát. |
| | Különös támadássorozat rázza meg az Alfa és Béta kvadráns fajait, mely mint kiderül, a 8472-es Faj munkája, melyeket még a USS.Voyager fedezett fel a Delta kvadránsban, miközben Borg felségűrben haladt át. A fenyegetés hatására az 5 éves háborúnak véget vet a Klingon Birodalom és a Föderáció, hogy a Romulánokkal együtt, az újonnan létrejött Szövetség tagjaiként együtt verjék vissza a több bolygó elpusztításával fenyegető inváziót. |
| | Az Azure csillagködben szemet szúró Tholián aktivitás miatt felderítő küldetéseket indítanak a Szövetségesek, melyek rávilágítanak, hogy a csillagköd az ismert galaxis határain túlra vezető szubtéri alagutakat tartalmaz, melyekkel lehetséges akár alternatív dimenziókba is utazni. |
| 2411 | A Szövetségesek egy közös támadást indítanak egy Elachi szubtéri állomás ellen, ahol megtalálják az eltűnt Sela uralkodót. Az uralkodó felvilágosítja a Szövetséget, hogy az Elachi és a Dyson gömbökért felelős Solanae faj is az Ikoniaiakat szolgálja, és az elmúlt 3 évben szinte mindent ők irányítottak a háttérből. Az ő mesterkedésük eredménye volt az Elachi támadás a Romulánok ellen és a Hobus felrobbantása is még 2387-ben. Az ő tervük volt föderációs, klingon, romulán és kardassziai hajókat gyártani és küldeni a folyadék űrbe, melyekkel a 8472-es faj támadásait kiváltva elhozták a háborút a Szövetségeseknek. Ennek kiderülése után az Ikoniaiak a Béta kvadránsban felfedezett Dyson gömböt használva egy mindent elsöprő inváziós haderőt indítanak útnak, elpusztítva számos civilizáció őshazáját és a teljes visszavonulásig támadják mind a Romulán, Klingon és Föderációs flottákat is. Az Ikóniai háború így 3 év után, egy időutazás miatt sikeresen zárul a Föderáció központi űrében, ahol az összes Szövetséges flotta, kiegészülve a Dominion erőivel állt sorfalat a támadó erőkkel szemben. |
| 2413 | A Michael Projekt eredményének, az Angel osztályú csillaghajónak első példánya, a USS Glory (NX-82691) elkészül. |
| 2414.05.25 | A USS Glory (NX-82691) sikeresen teljesíti próbaútját. |
| 2414.05.29 | Az első, ellenséges kapcsolatfelvétel az Elsők fajával. |
| 2414.06.03 | Worf nagykövet és Odo a Szövetséges Tanács előtt olyan bizalmas információkat osztanak meg, melyek segíthetnek rájönni az új, ellenséges faj kilétére, egyúttal bizonyítékokat szolgáltatnak arra irányulóan, hogy ez a faj állhat a 2355-ös Csillagflotta hajó és a 2380-as több ezer Klingon hajó eltűnése mögött. |
| 2414.06.08 | Egy egyesített flotta indul el a H'Toria szektorba, hogy az egykori 234-es Űrállomástól indulva az Azure csillagködön keresztül megtalálják az idegeneket és megkíséreljék a békés kapcsolatfelvételt. |
